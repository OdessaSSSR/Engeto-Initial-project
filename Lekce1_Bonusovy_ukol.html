<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Karel Čapek Kočka</title>
  </head>
  <body>
    <h1>Karel Čapek|</h1>
    <h2>Mateřství</h2>
    <p>
      Vláčí se po bytě s těžkým břichem a páteří vysedlou jako koza a hledá,
      pořád hledá; žádný kout jí není dost skrytý a měkce vystlaný, aby v něm
      přivedla na svět svých pět slepých a pištících koťat. Zkouší tlapičkou
      otevřít prádelník;
      <em
        >panečku, tam určitě, na těch hromadách bělostného prádla, tam by se to
        rodilo!</em
      >
      Ohlíží se po mně zlatýma očima:
      <em>„Člověče, otevř mi tu věc, jo?“</em> To nejde, kočko; hleď, tady jsem
      ti uchystal vystlaný košík, co bys chtěla lepšího? — Ach, zajisté by
      chtěla něco lepšího; teď zkouší packou otevřít knihovnu — snad by si
      chtěla ustlat na sešitech <strong>Přítomnosti</strong> nebo slehnout v
      oddělení básníků; a zas hledá dál v mateřském neklidu.
    </p>

    <h2>Kočičí jaro</h2>
    <p>
      Už je vlastně po něm, zatímco my, zkřehlí a kašlající lidé, teprve čekáme
      na to své jaro, na jaro penzistů a milenců a básníků; avšak naše kočky už
      si odbyly své veliké jarní dobrodružství a navracejí se domů po své
      čtrnáctidenní nebo třínedělní milostné eskapádě, vychrtlé jako došek,
      špinavé jako hadýrek na smetišti, a běží nejprve k svému talířku a potom
      hned do náruče člověka; neboť <strong>tam</strong>, u člověka, je jim
      dobře a bezpečno jako nám hříšným lidem v náruči boží. Načež mhouří své
      zlaté oči a tiše předou:
      <em
        >Já už to, Veliký Člověče, nikdy neudělám; kdybys věděl, co jsem
        zkusila! Ani už nechci pomyslet na toho pruhovaného ničemu, na toho
        surovce s oháňkou ukousnutou, na toho nevěrníka, na toho divocha… Ach,
        jen když jsem zase doma!</em
      >
    </p>

    <h2>Z názorů kočky</h2>
    <p>
      Tohle je <strong>můj</strong> Člověk. Nebojím se ho.<br />
      Je velmi mocný, neboť jí velmi mnoho; je <strong>Všežeroucí</strong>.
      <em>Co žereš? Dej mi!</em><br />
      Není krásný, neboť nemá srsti. Nemaje dosti slin, musí se umývat vodou.
      Mňouká drsně a zbytečně mnoho. Někdy ze spánku přede.<br />
      <em>Otevři mi dveře.</em><br />
      Nevím, proč se stal Pánem; snad sežral něco vznešeného.<br />
      V mých pokojích zachovává čistotu.<br />
      Bere do tlapky černý ostrý dráp a ryje jím do bílých listů. Jinak si neumí
      hrát. Spí v noci místo ve dne, nevidí potmě, nemá žádných rozkoší. Nikdy
      nemyslí na krev, nikdy nesní o lovu a boji, nikdy nezpívá láskou.<br />
      Často za noci, když já slyším tajemné a kouzelné hlasy, když vidím, jak
      vše ožívá tmou, on sedí u stolu se skloněnou hlavou a stále, stále drápe
      svým černým drápkem do bílých listů.
      <em
        >Nemysli si, že se o tebe starám. Slyším jen tiché šustění tvého
        spáru.</em
      >
      Někdy šustění umlkne, ubohá tupá hlava už neví, jak si hrát, a tu mi ho
      přijde líto, i ráčím se přiblížit a tiše mňouknu v sladkém a trýznivém
      rozladění. Tu tedy můj Člověk mne pozvedne a ponoří do mé srsti svůj teplý
      obličej. V tu chvíli v něm na okamžik procitne záblesk vyššího života, i
      vzdychne blahem a přede něco, čemu je skoro rozumět.<br />
      <em
        >Nemysli si však, že se o tebe starám. Ohřál jsi mne, a teď zas půjdu
        naslouchat černým hlasům.</em
      >
    </p>
    <!--Pro těch, kdo miluje kočky a má smysl pro humor. -->
    <hr />
    <a
      href="https://zlatyfond.sme.sk/dielo/5057/Capek_-Mel-jsem-psa-a-kocku/6#ixzz8XaWXFwaO"
      target="_blank"
      >Čítajte viac:</a
    >
  </body>
</html>
